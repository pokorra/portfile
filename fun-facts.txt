skończyłam szkołę muzyczną w klasie puzonu, ale nie miałam wielkich szans na karierę, gdyż moja ręka nie sięgała do najdalszej, siódmej pozycji na instrumencie xd

przez kilka miesięcy moja praca polegała na siedzeniu w pokoju z wygodną kanapą i świetnym nagłośnieniu i oglądaniu Warsaw Shore za pieniądze

jestem fryzjerką-amatorką; zdarza mi się obcinać włosy znajomym i ich dzieciom. mój "zakład fryzjerski" nazywa się NIECHĘĆ - TNIEMY Z POKORĄ

długo zajmowałam się literaturą dla niedorosłych - zarówno naukowo, jak i zawodowo. zrezygnowałam z tego jednak, bo wolę, aby było to moje hobby nieregulowane tabelkami sprzedaży ani punktami za publikacje

nazwałam pieska Zajdel, bo podobało mi się brzmienie tego słowa, a później okazało się, że oznacza ono "dziadek" w jidysz - co jest super, bo mój pies, podobnie jak i ja, jest stary duchem xd

umiem ułożyć dłonie w taki sposób, że moje kciuki wyglądają na nieprzeciwstawne; nazywam ten talent "krecią łapką". możliwe, że jestem (jakimś) brakującym ogniwem ewolucji

